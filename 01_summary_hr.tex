\section*{Sažetak}
\label{sec:summary}
\addcontentsline{toc}{section}{\nameref{sec:summary}}
Cilj ovog završnog rada je razviti web aplikaciju koja će služiti kao platforma za timski rad na različitim projektima. Koristeći razvojni okvir Laravel izrađena je aplikacija \textit{Teamstructor}. U navedenoj aplikaciji korisnici mogu formirati timove u kojima članovi tima imaju pristup projektima na kojima tim radi. Unutar svakog projekta članovi tima imaju pristup projektnoj diskusiji - mjestu pogodnom za dijeljenje svih novosti i ažuriranja vezanih uz taj projekt te pristup dijeljenim projektnim resursima - datotekama prenesenim od strane članova tima. Također je implementirano i jednostavno administrativno sučelje. U ovom pisanom radu bit će predstavljene tehnologije koje su korištene i način na koji je aplikacija implementirana.
